ഗര്‍ഭിണിയായ സ്ത്രീയുടെ ആഹാരക്രമം അമ്മയുടെ ആരോഗ്യവും ഗര്‍ഭസ്ഥശിശുവിന്‍റെ ആവശ്യങ്ങളും, പ്രസവസമയത്തും മുലയൂട്ടല്‍ കാലത്തും അമ്മയ്ക്കു വേണ്ടുന്ന ശാരീരിക ശക്തിയും പരിഗണിച്ച് തിട്ടപ്പെടുത്തേണ്ടതാണ്. ഗര്‍ഭസ്ഥശിശുവിന്‍റെ വളര്‍ച്ചയ്ക്ക് പ്രോട്ടീന്‍ ഭക്ഷണങ്ങള്‍ അത്യന്താപേക്ഷിതമാണ്. കഴിയുമെങ്കില്‍ ഗര്‍ഭസ്ഥ സ്ത്രീ ധാരാളം പാല്‍, മുട്ട, മീന്‍, ഇറച്ചി എന്നിവ കഴിക്കണം. അവള്‍ സസ്യഭുക്കാണെങ്കില്‍ വിവിധതരം ധാന്യങ്ങള്‍, ഒരുപാട് പയര്‍വര്‍ഗ്ഗങ്ങള്‍, അണ്ടിപ്പരിപ്പ് എന്നിവ കഴിക്കണം<br><br>കുഞ്ഞിന് രക്തമുണ്ടാകാന്‍ വിളര്‍ച്ച ഒഴിവാക്കാനും കുറയ്ക്കാനും അയണ്‍ വളരെ അത്യാവശ്യമാണ്. പഞ്ചസാരയ്ക്കു പകരം സ്ത്രീ കരിപ്പുകട്ടി കഴിക്കണം. റാഗി, ബജ്റ, എള്ള്, കരിമ്പച്ച ഇലവര്‍ഗ്ഗങ്ങള്‍ ധാരാളം കഴിക്കണം. ലിവറും കിഡ്നിയും അയണ്‍ ധാരാളമുള്ള മാംസ്യാഹാരമാണ്.<br><br>കുഞ്ഞിന് എല്ലും പല്ലും ഉണ്ടാകാന്‍ കാത്സ്യം ആവശ്യമാണ്. കാത്സ്യം ഏറ്റവുമുള്ളത് പാലിലാണ്. റാഗി, ബജ്റ തുടങ്ങിയവയില്‍ നന്നായി കാത്സ്യമുണ്ട്. ചെറിയ ഉണക്കമീനും നല്ലതാണ്.<br><br>വിറ്റമിനുകള്‍ ഗര്‍ഭസ്ഥ ശിശുവിന് വളരെ പ്രധാനമാണ്. ഇതിനായി വളരെയധികം സസ്യാഹാരം പ്രത്യേകിച്ചും കരിമ്പച്ച ഇലവര്‍ഗ്ഗങ്ങള്‍, പഴങ്ങള്‍ ഇവ കഴിക്കണം. നാരങ്ങ ഇനത്തില്‍ പെട്ട പഴങ്ങളും കഴിക്കണം.<br><br>ഉയര്‍ന്ന പ്രോട്ടീന്‍ പ്രീ എക്ലംസിയ ഉള്ളവര്‍ക്ക് പഥ്യാഹാരമായി നല്‍കാം, പ്രത്യേകിച്ചും മൂത്രത്തില്‍ ആല്‍ബമിന്‍ (പ്രോട്ടീന്‍). അമ്മ ധാരാളം പ്രോട്ടീന്‍ കഴിക്കണമെന്ന് നിര്‍ദേശിക്കേണ്ടതാണ്.<br><br><b>ജോലിഭാരം, വിശ്രമം, ഉറക്കം</b><br><br>കണ്ടമാനം ശാരീരിക ജോലി ഗര്‍ഭകാലത്ത് ചെയ്യുകയും സ്ത്രീ അതിനനുസരിച്ച് വേണ്ട ഭക്ഷണം കഴിക്കാതിരിക്കുകയും ചെയ്താല്‍ ഗര്‍ഭം അലസ്സിപ്പോകാനോ പ്രസവം നേരത്തേയാകാനോ ഭാരംകുറഞ്ഞ ശിശു ജനിക്കാനോ ചിലപ്പോള്‍ ഇടയായേക്കാം.<br><br>സ്ത്രീകള്‍ അതുകൊണ്ട് കഠിനമായ കായികജോലികള്‍ ഗര്‍ഭകാലത്ത് ഒഴിവാക്കുന്നതാണ് നല്ലത്. അഥവാ അത്തരം ജോലികള്‍ ചെയ്യേണ്ടിവരികയാണെങ്കില്‍ ആ ജോലികള്‍ക്കിടയില്‍ കഴിയുന്നത്ര സമയം വിശ്രമിക്കാന്‍ ശ്രമിക്കണം.<br><br>എല്ലാ ഗര്‍ഭിണികളും പരമാവധി സമയം വിശ്രമിക്കാന്‍ നോക്കണം. പകല്‍ ഒരു മണിക്കൂറോ മറ്റോ കിടക്കണം. രാത്രിയില്‍ ആറു മുതല്‍ 10 വരെ മണിക്കൂര്‍ ഉറങ്ങണം.<br><br>