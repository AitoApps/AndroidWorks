കെഗെൽ വ്യായാമങ്ങൾ (പെൽവിക് ഫ്ലോർ വ്യായാമങ്ങൾ) ചെയ്യുന്നത് പെൽവിക് ഫ്ലോർ മസിലുകൾക്ക് (വസ്തിപ്രദേശത്തെ മസിലുകൾ) ശക്തിപകരാനാണ്. മൂത്രസഞ്ചി, കുടൽ, ലൈംഗികാവയവങ്ങൾ എന്നിവയ്ക്ക് താങ്ങ് നൽകുന്ന മസിലുകളാണിവ.<br><br><b>പെൽവിക് ഫ്ലോർ</b><br><br>മസിലുകളുടെ പാളികളും കണക്ടീവ് ടിഷ്യൂകളും ചേർന്നാണ് പെൽവിക് ഫ്ലോർ രൂപം‌കൊണ്ടിരിക്കുന്നത്. വസ്തിപ്രദേശത്തിനു താഴെ  വളഞ്ഞ രൂപത്തിൽ കാണപ്പെടുന്ന പെൽവിക് ഫ്ലോർ പെരിനിയത്തെയും (മലദ്വാരവും ലൈംഗികാവയവങ്ങളും ഉൾപ്പെടുന്ന പ്രദേശത്തെ) പെൽവിക് ക്യാവിറ്റിയെയും വേർതിരിക്കുന്നു.<br><br><b>കെഗെൽ വ്യായാമങ്ങൾ സ്ത്രീകൾക്ക് സഹായകമാവുന്നതെങ്ങനെ?</b><br><br>ഗർഭം, പ്രസവം, ശസ്ത്രക്രിയ, പ്രായം, അമിതഭാരം, കടുത്ത ചുമ അല്ലെങ്കിൽ മലബന്ധം തുടങ്ങി പല കാരണങ്ങൾ മൂലമുള്ള ആയാസപ്പെടൽ കാരണം പെൽവിക് മസിലുകൾ ദുർബലമായേക്കാം.<br><br>ഇനി പറയുന്ന അവസ്ഥകളിലുള്ള സ്ത്രീകൾക്ക് കെഗെൽ വ്യായാമങ്ങൾ പ്രയോജനപ്രദമായേക്കാം.<br><br>1.എർജ്ഇൻകോണ്ടിനൻസ്  – മൂത്രമൊഴിക്കാൻ ശക്തമായ പ്രേരണ തോന്നുകയും അത് നിയന്ത്രിക്കാനാവാതെ വരികയും ശുചിമുറിയിൽ എത്തുന്നതിനു മുമ്പ് നല്ലൊരളവ് മൂത്രം പോവുകയും ചെയ്യുക.
2.സ്ട്രെസ്സ്ഇൻകോണ്ടിനൻസ് – ചുമയ്ക്കുമ്പോഴോ പൊട്ടിച്ചിരിക്കുമ്പോഴോ ശക്തമായി ചീറ്റുമ്പോഴോ അറിയാതെ മൂത്രം പോകുന്ന അവസ്ഥയാണിത്.
3.ഫെക്കൽ ഇൻകോണ്ടിനെൻസ് ‌– മലവിസർജ്ജനം പിടിച്ചുനിർത്താൻ പറ്റാത്ത അവസ്ഥ.
4.ഗർഭാവസ്ഥയിലും പ്രസവത്തിന് ശേഷവും – അറിയാതെ മൂത്രം പോകൽ (യൂറിനറി ഇൻകോണ്ടിനൻസ്) തടയുന്നതിന്.<br><br>ഓവർഫ്ലോ ഇൻകോണ്ടിനൻസ് (മൂത്രസഞ്ചി നിറയുമ്പോൾ അല്പാല്പമായി മൂത്രം ചോരുന്ന അവസ്ഥ), കടുത്ത സ്ട്രെസ്സ് ഇൻകോണ്ടിനൻസ് എന്നിവയ്ക്ക് കെഗെൽ വ്യായാമങ്ങൾ പ്രയോജനപ്രദമാവണമെന്നില്ല.<br><br><b>സ്ത്രീകൾ എങ്ങനെയാണ് കെഗെൽ വ്യായാമങ്ങൾ ചെയ്യേണ്ടത്?</b><br><br><b>പെൽവിക് ഫ്ലോർ മസിലുകൾ തിരിച്ചറിയുക</b><br><br>നിങ്ങൾ പെൽവിക് ഫ്ലോർ മസിലുകളെ തിരിച്ചറിയുന്നതിലൂടെ ഏതു മസിലാണ് സങ്കോചിപ്പിക്കേണ്ടത് എന്ന് മനസ്സിലാക്കാൻ കഴിയും. ഇവയെ കാണാൻ കഴിയില്ല എങ്കിലും ചില  ഉപായങ്ങളിലൂടെ തിരിച്ചറിയാൻ സാധിക്കും.<br><br>1.നിങ്ങളുടെ മൂത്രസഞ്ചി നിറഞ്ഞിരിക്കുകയാണെന്നും നിങ്ങൾക്ക് മൂത്രമൊഴിക്കാനുള്ള പ്രേരണ ശക്തമാണെന്നും എന്നാൽ അടുത്തെങ്ങും അതിനുള്ള സൗകര്യമില്ല എന്നും സങ്കൽപ്പിക്കുക. മൂത്രമൊഴിക്കുന്നതിനെ നിയന്ത്രിക്കുന്ന മസിലുകൾ സങ്കോചിപ്പിക്കുക. ഇപ്പോൾ നിങ്ങൾ അറിയുന്ന മസിലുകളാണ് പെൽവിക് മസിലുകൾ.<br><br>
2.മൂത്രമൊഴിച്ചുകൊണ്ടിരിക്കുന്നതിനിടെ അത് നിർത്തുക. മൂത്രമൊഴിക്കുന്നത് നിർത്തുന്നതിനായി നിങ്ങൾ സമ്മർദ്ദം നൽകുന്നത് പെൽവിക് മസിലുകളുടെ ഒരു ഭാഗത്താണ്. ഇത് പെൽവിക് മസിലുകളെ തിരിച്ചറിയുന്നതിനും ഭാവിയിൽ വ്യായാമം ചെയ്യുന്നതിനും വേണ്ടി നടത്തിയ പ്രക്രിയയാണ്. ഇത് തുടർച്ചയായി ചെയ്യരുത്.<br><br>നിങ്ങൾക്ക് മലവിസർജനം നടത്തണമെന്നോ വായു പുറത്തുവിടണമെന്നോ തോന്നുന്നുവെന്നും എന്നാൽ ഉടൻ പറ്റില്ല എന്നും സങ്കൽപ്പിക്കുക. നിങ്ങൾ മലമോ വായുവോ പിടിച്ചുനിർത്താൻ ഉപയോഗിക്കുന്ന മസിൽ സങ്കോചിപ്പിക്കുക. ഇതും പെൽവിക് ഫ്ലോർ മസിലുകളുടെ ഭാഗമാണ്.<br><br><b>പെൽവിക് ഫ്ലോർ മസിലുകൾക്കുള്ള വ്യായാമങ്ങൾ</b><br><br>പെൽവിക് ഫ്ലോർ മസിലുകളെ തിരിച്ചറിഞ്ഞ ശേഷം നിങ്ങൾക്ക് വ്യത്യസ്ത സ്ഥിതികളിൽ വ്യായാമം ചെയ്യാൻ കഴിയും; തുടക്കത്തിൽ കിടന്നുകൊണ്ടുള്ള വ്യായാമമായിരിക്കും ഏറ്റവും ലളിതം.<br><br><b>1.കിടന്നുകൊണ്ടുള്ള വ്യായാമം</b>കാൽമുട്ടുകൾ മടക്കി അൽപ്പം അകത്തി വച്ച് നിലത്ത് മലർന്നുകിടക്കുക. പെൽവിക് ഫ്ലോർ മസിലുകൾ 10 സെക്കൻഡ് മുറുക്കിപ്പിടിക്കുകയും 10 സെക്കൻഡ് നേരത്തേക്ക് പതുക്കെ അയച്ചുവിടുകയും ചെയ്യുക.<br><br><b>2.ഇരിക്കുന്ന അവസ്ഥയിൽ</b><br><br>കാൽമുട്ടുകൾ അകത്തിവച്ച് കസേരയിൽ ഇരിക്കുകയും പെൽവിക് ഫ്ലോർ മസിലുകൾ മുറുക്കി മുകളിലേക്ക് ഉയർത്താൻ ശ്രമിക്കുക, ഈ സമയത്ത് കസേരയിൽ നിന്ന് ശരീരം ഉയരാതിരിക്കാൻ ശ്രദ്ധിക്കണം. മസിലുകൾ സങ്കോചിപ്പിക്കുന്ന പ്രക്രിയ 10 സെക്കൻഡ് തുടരണം. തുടർന്ന് മസിലുകൾ അയച്ചുവിട്ട് 10 സെക്കൻഡ് തുടരണം.<br><br><b>3.നിൽക്കുന്ന സ്ഥിതിയിൽ</b><br><br>നിങ്ങൾ മൂത്രമൊഴിക്കുന്നതും മലവിസർജനം നടത്തുന്നതും പിടിച്ചു നിർത്താൻ ശ്രമിച്ചതുപോലെ കാലുകൾ അകത്തി നിന്നുകൊണ്ട് പെൽവിക് മസിലുകൾ സങ്കോചിപ്പിക്കുക. മസിലുകൾ 10 സെക്കൻഡ് സങ്കോചിപ്പിക്കുന്നതും 10 സെക്കൻഡ് ആയാസരഹിതമാക്കുന്നതും തുടരുക.<br><br><b>കെഗെൽ വ്യായാമങ്ങൾ ചെയ്യുമ്പോൾ ശ്രദ്ധിക്കേണ്ട കാര്യങ്ങൾ</b><br><br>1.കെഗെൽ വ്യായാമങ്ങൾ ചെയ്യുന്നതിനു മുമ്പ് മൂത്രസഞ്ചി ശൂന്യമാക്കണം.<br><br>2.കെഗെൽ വ്യായാമങ്ങൾ ചെയ്യുന്നതിനു മുമ്പ് മൂത്രസഞ്ചി ശൂന്യമാക്കണം.<br><br>3.മസിലുകൾ താഴേക്ക് തള്ളേണ്ടതില്ല എന്നാൽ അവ മുകളിലേക്ക് വലിച്ചുപിടിക്കുന്നതായി സങ്കൽപ്പിക്കുക.<br><br>4.മസിലുകൾ താഴേക്ക് തള്ളേണ്ടതില്ല എന്നാൽ അവ മുകളിലേക്ക് വലിച്ചുപിടിക്കുന്നതായി സങ്കൽപ്പിക്കുക.<br><br>5.ഓരോ തവണ സങ്കോചിപ്പിച്ച ശേഷവും പെൽവിക് മസിലുകൾ അയച്ചുവിടണം.<br><br>6.നിന്നും ഇരുന്നും കിടന്നും ഉൾപ്പെടെ  വിവിധ സ്ഥിതികളിൽ വ്യായാമം ചെയ്യുക<br><br>7.തുടക്കത്തിൽ, മസിലുകൾ സങ്കോചിപ്പിക്കുന്നതും അയച്ചുവിടുന്നതും അഞ്ച് സെക്കൻഡുകൾ മാത്രം മതിയാകും. പിന്നീട് ക്രമമായി അത് 10 സെക്കൻഡ് വരെയാക്കുക.<br><br>8.പെട്ടെന്നു ഫലം ലഭിക്കാനായി കൂടുതൽ തവണയും അടുത്തടുത്ത ഇടവേളകളിലുമായി അമിതമായി വ്യായാമം ചെയ്യരുത്. അമിതമായി വ്യായാമം ചെയ്യുന്നതു മൂലം മസിലുകളുടെ ശക്തിക്ഷയിക്കാനും അതുമൂലം മൂത്രമൊഴിക്കുന്നത് നിയന്ത്രിക്കാനാവാതെയും വന്നേക്കാം.<br><br><b>എത്ര തവണ ആവർത്തിക്കണം?</b><br><br>ഓരോതവണ മസിലുകൾ സങ്കോചിപ്പിക്കുന്നതും ഓരോ കെഗെൽ വ്യായാമമാണ്. ഒരു ദിവസം 10-20 തവണ വീതം മൂന്നോ നാലോ തവണ ചെയ്യാവുന്നതാണ്. ശരിയായ പരിശീലനത്തോടെ, അനുയോജ്യമായ സ്ഥലങ്ങളിൽ വച്ച് ഏതുസമയത്തു വേണമെങ്കിലും കെഗെൽ വ്യായാമം ചെയ്യാവുന്നതാണ്.<br><br>ഓരോതവണ മസിലുകൾ സങ്കോചിപ്പിക്കുന്നതും ഓരോ കെഗെൽ വ്യായാമമാണ്. ഒരു ദിവസം 10-20 തവണ വീതം മൂന്നോ നാലോ തവണ ചെയ്യാവുന്നതാണ്. ശരിയായ പരിശീലനത്തോടെ, അനുയോജ്യമായ സ്ഥലങ്ങളിൽ വച്ച് ഏതുസമയത്തു വേണമെങ്കിലും കെഗെൽ വ്യായാമം ചെയ്യാവുന്നതാണ്.<br><br>നിങ്ങൾ ശരിയായ രീതിയിൽ വ്യായാമം ചെയ്തു തുടങ്ങിക്കഴിയുമ്പോൾ, ഇനി പറയുന്ന, മൂത്രം ഇറ്റുവീണേക്കാവുന്ന സാഹചര്യങ്ങളിൽ നിങ്ങൾക്ക് ഈ വ്യായാമം പരീക്ഷിക്കാവുന്നതാണ്<br><br>1.നടക്കാൻ തുടങ്ങുമ്പോൾ<br><br>
2.ചീറ്റുകയോ ചുമയ്ക്കുകയോ ചെയ്യുന്നതിനു മുമ്പ്<br><br>
3.ശുചിമുറിയിലേക്ക് പോകുന്ന സമയത്ത്<br><br>
4.ഇരിക്കുന്ന അവസ്ഥയിൽ നിന്ന് എഴുന്നേൽക്കുമ്പോൾ<br><br><b>വ്യത്യസ്ത കെഗെൽ വ്യായാമങ്ങൾ</b><br><br>1.വേഗത്തിലുള്ള പ്രവർത്തനം: വളരെവേഗത്തിൽ മസിലുകൾ സങ്കോചിപ്പിക്കുകയും പിടിച്ചു നിർത്താതെ അയച്ചുവിടുകയും ചെയ്യുക, ഇത് അടുത്തടുത്ത ഇടവേളകളിൽ തുടരുക.<br><br>2.പെൽവിക് ഫ്ലോർ മസിലുകൾ സങ്കോചിപ്പിക്കുകയും കഴിയുന്നത്ര സമയം അതേപോലെ പിടിച്ചുനിർത്തുകയും ചെയ്യുക.<br><br>3.റിവേഴ്സ് കെഗെൽ: മസിലുകൾ സങ്കോചിപ്പിക്കുന്നതിനു പകരം മൂത്രമൊഴിക്കുമ്പോഴുള്ളതു പോലെയോ മലവിസർജനം നടത്തുന്ന സമയത്തെ പോലെയോ മസിലുകൾ അയച്ചുവിടുക.<br><br>4.നടക്കുമ്പോൾ: നടക്കുന്ന അവസരത്തിൽ, പെൽവിക് മസിലുകൾ പരമാവധി സാധിക്കുന്നതിന്റെ 50% എങ്കിലും സങ്കോചിപ്പിക്കാൻ ശ്രമിക്കുക<br><br><b>കെഗെൽ വ്യായാമങ്ങൾ ചെയ്യുന്നത് പ്രശ്നങ്ങൾ സൃഷ്ടിക്കുമോ?</b><br><br>കെഗെൽ വ്യായാമങ്ങൾ ഒരു കുഴപ്പവും ഉണ്ടാക്കില്ല. ലളിതവും ആയാസരഹിതവുമായാണ് ഇത് ചെയ്യുന്നവർക്ക് അനുഭവപ്പെടുന്നത്. ഈ വ്യായാമങ്ങൾ എന്തെങ്കിലും അസ്വസ്ഥതയോ വേദനയോ സൃഷ്ടിക്കുന്നില്ല. വ്യായാമങ്ങൾ ചെയ്യുമ്പോഴോ ശേഷമോ എന്തെങ്കിലും അസ്വസ്ഥതകൾ അനുഭവപ്പെടുന്നു എങ്കിൽ നിങ്ങൾ ശരിയായ രീതിയിൽ ആയിരിക്കില്ല വ്യായാമം ചെയ്യുന്നത്. അതിനാൽ, വ്യായാമം ചെയ്യുന്നതിനായി മാർഗനിർദേശം തേടുക.<br><br>