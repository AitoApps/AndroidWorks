നവജാതശിശുക്കളെക്കുറിച്ചുള്ള കൊച്ചുസംശയങ്ങള്‍പോലും മാതാപിതാക്കള്‍ക്ക് മാനസിക പിരിമുറുക്കമുണ്ടാക്കാറുണ്ട്. ഇതില്‍ ഏറ്റവും പ്രധാന കാരണം 
മുലയൂട്ടുന്നതിനെക്കുറിച്ചുള്ള ആവലാതികളാണ്.<br><br>ഒരു കുഞ്ഞിന്റെ ജനനം ഏവരും അത്യാഹ്ലാദത്തോടെയാണ് സ്വീകരിക്കുന്നത്. എന്നാല്‍, നവജാതശിശുക്കളെക്കുറിച്ചുള്ള കൊച്ചുസംശയങ്ങള്‍പോലും മാതാപിതാക്കള്‍ക്ക് മാനസിക പിരിമുറുക്കമുണ്ടാക്കാറുണ്ട്. ഇതില്‍ ഏറ്റവും പ്രധാന കാരണം മുലയൂട്ടുന്നതിനെക്കുറിച്ചുള്ള ആവലാതികളാണ്.<br><br><b>മുലയൂട്ടല്‍</b><br><br>ജനിച്ച് ആദ്യദിവസങ്ങളില്‍ എല്ലാ അമ്മമാര്‍ക്കും പാലിന്റെ അളവ് കുറവായിരിക്കും. ആ സമയങ്ങളില്‍ 1-2 മണിക്കൂര്‍ ഇടവിട്ട് പാല്‍കുടിപ്പിക്കണം. മുലപ്പാല്‍ കൂട്ടാനുള്ള ഏറ്റവും നല്ല മാര്‍ഗം കൂടെ കൂടെ മുലയൂട്ടല്‍ തന്നെയാണ്. 4-5 ദിവസങ്ങള്‍ക്കുള്ളില്‍ പാലിന്റെ അളവ് കൂടും.<br><br>ആ സമയത്ത് 3-4 മണിക്കൂര്‍ ഇടവിട്ട് പാല്‍കുടിപ്പിക്കണം. പാല്‍ ആവശ്യത്തിന് കിട്ടി തുടങ്ങിയാല്‍ കുഞ്ഞുങ്ങളുടെ ഭാരം കൂടും. ജനിച്ച് ആദ്യത്തെ കുറച്ച് ദിവസങ്ങളില്‍ ഭാരം കുറയും. എന്നാല്‍ ഒരാഴ്ച പ്രായമാകുമ്പോഴേക്കും ജനിച്ച സമയത്തുള്ള അതേഭാരം വീണ്ടെടുക്കും.<br><br>തുടര്‍ ദിവസങ്ങളില്‍ ആദ്യത്തെ മൂന്നുമാസം പ്രതിദിനം കുറഞ്ഞത് 20-30 ഗ്രാം തൂക്കം കൂടും. പാല്‍ ആവശ്യത്തിനുണ്ടെങ്കില്‍ കുഞ്ഞുങ്ങള്‍ സംതൃപ്തരായി രണ്ട്-മൂന്ന് മണിക്കൂര്‍ തുര്‍ച്ചയായി കിടന്നുറങ്ങും.<br><br>വയറ്റില്‍ നിന്ന് 2-3 തവണയും 5-6 തവണയെങ്കിലും ചുരുങ്ങിയത് മൂത്രവുമൊഴിക്കും. എന്നാല്‍ കുഞ്ഞുങ്ങള്‍ക്ക് 3-4 ആഴ്ച പ്രായമായാല്‍ എല്ലാ ദിവസവും വയറ്റില്‍ നിന്ന് പോകണമെന്നില്ല. കുഞ്ഞിന് വിശപ്പുണ്ടോ എന്നറിയാന്‍ താഴെപ്പറയുന്ന ചില അടയാളങ്ങള്‍ സഹായകമാണ്.<br><br>1.ചുണ്ട് നക്കിക്കൊണ്ടിരിക്കും <br><br>
2. കുഞ്ഞ് കൂടുതല്‍ സജീവമാകും. <br><br>
3. കൈ വായിലിടും. <br><br>
4. നമ്മുടെ കൈ ചുണ്ടിനോടടുപ്പിച്ച് വെച്ചാല്‍ കൈ വായിലോട്ടടുപ്പിക്കും.<br><br><b>അമൃതാകുന്ന അമ്മിഞ്ഞപ്പാല്‍</b><br><br>മുലപ്പാലാണ് കുഞ്ഞിന് ഏറ്റവും ഉത്തമം. കുഞ്ഞിന്റെ ശാരീരികവും മാനസികവുമായ വളര്‍ച്ചക്ക് ഇത് സഹായിക്കുന്നു. മുലപ്പാല്‍ പെട്ടെന്ന് ദഹിക്കും മുലപ്പാല്‍ കുടിക്കുന്ന കുഞ്ഞുങ്ങളില്‍ വയറിളക്കം, ചെവിയിലെ പഴുപ്പ്, ബാക്റ്റീരിയയും വൈറസും പരത്തുന്ന രോഗങ്ങള്‍, ആസ്ത്മ, പ്രമേഹം തുടങ്ങിയവ കുറവാണ്.<br><br>മുലയൂട്ടുന്ന അമ്മമാരില്‍ സ്തനാര്‍ബുദവും അണ്ഡാശയ കാന്‍സറും കുറവാണ്. എന്നാല്‍ കുഞ്ഞുങ്ങളുടെ തൂക്കം ആവശ്യത്തിന് കൂടുന്നില്ലെങ്കിലോ മറ്റ് പ്രത്യേക കാരണങ്ങള്‍ കൊണ്ടോ അപൂര്‍വമായി ഡോക്ടര്‍മാര്‍ പൊടിപ്പാല്‍ നിര്‍േദശിക്കാറുണ്ട്.<br><br><b>മാസം തികയാത്ത ജനനം</b><br><br>നേരത്തെ ജനിക്കുന്ന കുട്ടികള്‍ക്ക് മാസം തികഞ്ഞ് പ്രസവിക്കുന്നവരെപ്പോലെ മുലപ്പാല്‍ വലിച്ച് കുടിക്കാന്‍ കഴിയില്ല. അതിനാല്‍ ചെറിയ കുഞ്ഞുങ്ങള്‍ക്ക് പാല്‍ ചിലപ്പോള്‍ ഒരു ട്യൂബ് മൂക്ക് വഴിയോ, വായിലൂടെയോ ഇറക്കിയാണ് കൊടുക്കുന്നത്.<br><br>ഘട്ടംഘട്ടമായി പാലിന്റെ അളവ് കൂട്ടികൊണ്ടുവരും. പിന്നീട് കുഞ്ഞ് കൂടുതല്‍ വളരുമ്പോള്‍ പാലഡ (ഗോകര്‍ണ്ണം) ഉപയോഗിച്ച് പാല്‍ കൊടുക്കും. കുഞ്ഞുങ്ങള്‍ക്ക് കൂടുതല്‍ ആഴ്ചകള്‍ കഴിയുമ്പോള്‍ മുലപ്പാല്‍ വലിച്ച് കുടിക്കാന്‍ സാധിക്കും.<br><br>മാസം തികയാതെ പ്രസവിക്കുന്ന കുഞ്ഞുങ്ങള്‍ക്ക് മാതാപിതാക്കളുടെ ചൂടും സ്പര്‍ശവും ലഭിക്കാന്‍ അച്ഛനമ്മമാര്‍ കുഞ്ഞുങ്ങള്‍ ശരീരത്തോട് ചേര്‍ത്ത് നിര്‍ത്താറുണ്ട്. ഇതിനെ കംഗാരു കെയര്‍ എന്നാണ് പറയുന്നത്. ഇത് കുഞ്ഞുങ്ങളുടെ മാനസിക വളര്‍ച്ചക്കും, കൂടുതല്‍ പാല്‍ ഉണ്ടാകുന്നതിനും സഹായിക്കുന്നു. <br><br>