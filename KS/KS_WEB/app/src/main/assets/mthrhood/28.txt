ഗര്‍ഭകാലത്ത് മാത്രമല്ല ഭക്ഷണങ്ങള്‍ ശ്രദ്ധിക്കേണ്ടത്. പ്രസവശേഷവും ഭക്ഷണത്തിന്റെ കാര്യത്തില്‍ നമ്മള്‍ ശ്രദ്ധ നല്‍കണം. മുലയൂട്ടുന്ന സമയത്ത് ചില ഭക്ഷണങ്ങള്‍ നിങ്ങള്‍ നിര്‍ബന്ധമായും ഒഴിവാക്കണം. പല ഭക്ഷണങ്ങളും കുഞ്ഞിന്റെ കൂടി ആരോഗ്യത്തെ ദോഷകരമായി ബാധിക്കുന്നത് കൊണ്ടാണ് ഇത്തരത്തില്‍ പറയുന്നത്.<br><br>നമുക്കിഷ്ടമുള്ള ഭക്ഷണങ്ങളും ഇത്തരത്തില്‍ ഒഴിവാക്കേണ്ടതായുണ്ട്. പ്രത്യേകിച്ച് ആദ്യ പ്രസവസമയത്ത് എന്തൊക്കെ ഭക്ഷണങ്ങള്‍ കഴിക്കണം കഴിക്കാതിരിക്കരുത് എന്ന കാര്യത്തില്‍ ശ്രദ്ധ നല്‍കണം. മുലയൂട്ടുമ്പോള്‍ നിര്‍ബന്ധമായും ഒഴിവാക്കേണ്ട ഭക്ഷണങ്ങള്‍ എന്തൊക്കെയെന്ന് നോക്കാം.<br><br><b>മത്സ്യം</b><br><br>മത്സ്യം ഇഷ്ടമുള്ളവരാണെങ്കില്‍ അത് ഒഴിവാക്കുന്ന കാര്യം അല്‍പം ബുദ്ധിമുട്ടുള്ളതാണ്. എന്നാല്‍ മത്സ്യം ഉപയോഗിക്കുമ്പോള്‍ ഇതിലുള്ള മെര്‍ക്കുറി നിങ്ങലുടെ പാലിന്റെ ഉത്പാദനത്തില്‍ കാര്യമായ മാറ്റം വരുത്തുന്നു. കഴിക്കാന്‍ ആഗ്രഹമുണ്ടെങ്കില്‍ തിരഞ്ഞെടുത്ത് മത്സ്യങ്ങള്‍ മാത്രം കഴിക്കുക.<br><br><b>മദ്യം</b><br><br>സ്ത്രീകളും ഇന്ന് മദ്യപിക്കുന്ന കാര്യത്തില്‍ ഒട്ടും പുറകിലല്ല. അതുകൊണ്ട് തന്നെ മദ്യപിക്കുന്ന സ്ത്രീകള്‍ ഗര്‍ഭകാലത്തും പാലൂട്ടുന്ന വേളയിലും മദ്യം ഉപയോഗിക്കാതിരിക്കാന്‍ പ്രത്യേകം ശ്രദ്ധിക്കേണ്ടതുണ്ട്. ഇത് കുഞ്ഞിന്റേയും അമ്മയുടേയും ആരോഗ്യത്തെ ദോഷകരമായി ബാധിക്കും.<br><br><b>കഫീന്‍</b><br><br>കഫീന്‍ അടങ്ങിയ ഭക്ഷണങ്ങളും പാനീയങ്ങളും പരമാവധി ഒഴിവാക്കുക. അമ്മയുടെ പാല്‍ കുഞ്ഞ് കുടിക്കുന്നതിനാല്‍ ഈ കഫീന്‍ പല തരത്തില്‍ കുഞ്ഞിന്റെ ആരോഗ്യത്തെ ബാധിക്കുന്നു. കുഞ്ഞുങ്ങള്‍ക്ക് ഒരിക്കലും കഫീനെ പ്രതിരോധിക്കാനുള്ള കഴിവില്ല.<br><br><b>കര്‍പ്പൂര തുളസി</b><br><br>കര്‍പ്പൂര തുളസിയാണ് മറ്റൊരു ശ്രദ്ധിക്കേണ്ട വസ്തു. കര്‍പ്പൂര തുളസി നിങ്ങലുടെ പാലിന്റെ ഉത്പാദനത്തെ കുറക്കാന്‍ കാരണമാകുന്നു. അതുകൊണ്ട് തന്നെ കുഞ്ഞിന് ആവശ്യമായ പാല്‍ ലഭിക്കാതെ വരുന്നു.<br><br><b>മുളക്</b><br><br>ചിലര്‍ മുളക് കൂടുതല്‍ ഇഷ്ടമുള്ളവരായിരിക്കും. എന്നാല്‍ മുളകിന്റെ ഉപയോഗം പാലിന്റെ ഉത്പാദനത്തെ ദോഷകരമായി ബാധിക്കുന്നു. കുഞ്ഞിന്റെ ആരോഗ്യത്തേയും ഇത് പ്രശ്‌നത്തിലാക്കുന്നു.<br><br><b>കടല</b><br><br>കടല കഴിക്കുന്നവരും കുറവല്ല. ഇത് കഴിച്ച അമ്മമാരുടെ പാല്‍ കുടിച്ച് വളരുന്ന കുഞ്ഞുങ്ങളില്‍ അലര്‍ജി ഉണ്ടാവാനുള്ള സാധ്യത വളരെ കൂടുതലാണ്. എന്നാല്‍ ഇതിന് പകരം ബദാം കഴിക്കേണ്ടത് ഉത്തമമായിട്ടുള്ള ഒന്നാണ്.<br><br><b>ഗ്യാസ് ഉണ്ടാക്കുന്ന പച്ചക്കറികള്‍</b><br><br>പച്ചക്കറികളില്‍ തന്നെ ഗ്യാസ് ഉണ്ടാക്കുന്ന തരത്തിലുള്ളവ ധാരാളം ഉണ്ട്. ഉരുളക്കിഴങ്ങ് ഇത്തരത്തില്‍ ഒന്നാണ്. കാരറ്റ്, മത്തന്‍ തുടങ്ങിയവയൊക്കെ കഴിക്കുമ്പോള്‍ ഒന്ന് ശ്രദ്ധിക്കാം. കാരണം മുലയൂട്ടുന്ന അമ്മമാര്‍ ഇതൊക്കെ കഴിക്കുമ്പോള്‍ അല്‍പം ശ്രദ്ധിക്കാം.<br><br>