മാതൃത്വം എന്ന് പറയുന്നത് എല്ലാ സ്ത്രീകളേയും ആനന്ദത്തില്‍ എത്തിക്കുന്ന ഒന്നാണ്. എന്നാല്‍ പലപ്പോഴും മാതൃത്വത്തിന്റെ ചില അറിയാത്ത രസച്ചരടുകള്‍ ഉണ്ട്. ഇതിലുപരി കുഞ്ഞിനേയും അമ്മയേയും സംബന്ധിക്കുന്ന ചില കാര്യങ്ങളുണ്ട്. പ്രസവശേഷം അമ്മയുടെ മുഴുവന്‍ ചിന്തകളും കുഞ്ഞിനെക്കുറിച്ചായിരിക്കും.<br><br>എന്തൊക്കെ കാര്യങ്ങളാണ് മാതൃത്വത്തില്‍ നിന്ന് അമ്മമാര്‍ മനസ്സിലാക്കേണ്ടത് എന്ന് നോക്കാം. കുഞ്ഞ് ജനിക്കുന്നതോടെ എല്ലാ കാര്യങ്ങളിലും നിങ്ങള്‍ക്ക് ആശങ്കകള്‍ ഉണ്ടാവുന്നു. എന്തൊക്കെയാണ് ഇത്തരം ആശങ്കകള്‍ എന്ന് നോക്കാം.<br><br><b>രോഗാണുക്കള്‍ പകരുമോ എന്ന ആശങ്ക</b><br><br>കുടുംബക്കാരും സുഹൃത്തുക്കളും കുഞ്ഞിനെ സന്ദര്‍ശിക്കാനെത്തുമ്പോള്‍ രോഗാണുക്കള്‍ പകരുമോ എന്ന ആശങ്ക രൂപം കൊള്ളും. വാഹനത്തില്‍ യാത്ര ചെയ്യുമ്പോളുള്ള പുകയും, പുകവലിക്കാരുടെ സാന്നിധ്യവും ആശങ്കയുയര്‍ത്തും. കളിപ്പാട്ടങ്ങളിലെ വിഷാംശത്തെക്കുറിച്ചും, ബേബിഫുഡിലെ രാസവസ്തുക്കളെക്കുറിച്ചും ചിന്തിച്ച് ഏറെ സമയം ചെലവാക്കും.<br><br><b>പ്രസവശേഷം</b><br><br>ഒമ്പത് മാസങ്ങള്‍ ബന്ധുക്കളാലും സുഹൃത്തുക്കളാലും ഗര്‍ഭിണികള്‍ നന്നായി പരിഗണിക്കപ്പെടും. എല്ലാവരും ആരോഗ്യം സംബന്ധിച്ച് അന്വേഷിക്കുകയും ആവശ്യപ്പെടുന്നവ എത്തിച്ച് നല്കുകയും ചെയ്യും. കുഞ്ഞ് ജനിക്കുന്നത് വരെ നിങ്ങള്‍ക്ക് അസ്വസ്ഥതകളുണ്ടാകാന്‍ ആരും അനുവദിക്കില്ല.<br><br><b>കുഞ്ഞിനെ മുലയൂട്ടുമ്പോള്‍</b><br><br>കുഞ്ഞിനെ മുലയൂട്ടന്നത് സ്വഭാവികമായി സംഭവിക്കുന്ന കാര്യമാണെന്നാവും നിങ്ങള്‍ കരുതുന്നത്. എന്നാല്‍ അത് അല്‍പം പ്രയാസമുള്ള കാര്യമാണെന്ന് നിങ്ങള്‍ തിരിച്ചറിയും. കുട്ടി പാല്‍ കുടിക്കാതിരിക്കുക, ആവശ്യത്തിന് മുലപ്പാല്‍ ഇല്ലാതിരിക്കുക, മുലക്കണ്ണിലെ വേദന, അണുബാധ, തടസ്സങ്ങള്‍ എന്നിവയൊക്കെ അഭിമുഖീകരിക്കേണ്ടി വരും.<br><br><b>ജോലികള്‍ ചെയ്യുമ്പോള്‍</b><br><br>അമ്മയാകുന്നതിന് മുമ്പ് പല ജോലികള്‍ ഒരേ സമയം ചെയ്യാനുള്ള ശേഷി നിങ്ങള്‍ക്കുണ്ടായിരുന്നു. എന്നാല്‍ അതിന് ശേഷം ഏത് സോപ്പ് വാങ്ങണമെന്ന ചിന്ത പോലും നിങ്ങളെ ആശയക്കുഴപ്പത്തിലാക്കും. ചെറിയ കാര്യങ്ങള്‍ വരെ എങ്ങനെ കുട്ടിയെ ബാധിക്കുമെന്ന ചിന്ത നിങ്ങളില്‍ ഏറെ ഉത്കണ്ഠക്ക് കാരണമാകും.<br><br><b>കുഞ്ഞിനെ വളര്‍ത്തുമ്പോള്‍</b><br><br>കുഞ്ഞിനെ ഒന്നാമനാക്കാനാണ് എല്ലാവരുടെയും ആഗ്രഹം. എന്നാല്‍ അവരെ മറ്റുള്ളവരുമായി താരതമ്യപ്പെടുത്തരുതെന്നതാണ് മനസില്‍ ഉറപ്പിക്കേണ്ട കാര്യം. പുതിയ കാലത്തെ മാതാപിതാക്കള്‍ മക്കളുടെ വളര്‍ച്ചയുടെ ഘട്ടങ്ങള്‍ ചര്‍ച്ചാവിഷയമാക്കുകയും പലപ്പോഴും അതവര്‍ക്ക് മനോവൈഷമ്യത്തിനും കാരണമാകുകയും ചെയ്യും.<br><br><b>മത്സരബുദ്ധി വേണ്ട</b><br><br>വളര്‍ച്ചാഘട്ടങ്ങളിലെ കാലതാമസം പലപ്പോഴും കുഞ്ഞിന്റെ വൈകല്യത്തിന്റെ ലക്ഷണമായാവും വ്യാഖ്യാനിക്കുക. കുട്ടികളെ സംബന്ധിച്ച നിരീക്ഷണങ്ങളിലേക്കും മറ്റ് വിഷയങ്ങളിലേക്കും സംസാരം മാറ്റുന്നതാണ് ഉചിതം. മറ്റ് തരത്തിലേക്ക് കടക്കുമ്പോള്‍ അവ അവസാനിപ്പിക്കുന്നതാവും നല്ലത്.<br><br>