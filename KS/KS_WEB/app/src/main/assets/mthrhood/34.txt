അലസനേത്രമുണ്ടാകുന്നത് കണ്ണില്‍നിന്നും തലച്ചോറിലേക്കുപോകുന്ന ഞരമ്പുകളുടെ പ്രവര്‍ത്തനം ശരിയായ രീതിയില്‍ നടക്കാത്തതിനാലാണ്<br><br>കുട്ടികളില്‍ അലസനേത്രത്തിന്റെ ലക്ഷണങ്ങള്‍ ഉണ്ടെങ്കില്‍ ഒരു നേത്രരോഗ വിദഗ്ധന്റെ സഹായത്തോടെ വിശദമായ പരിശോധന നടത്തുക. <br><br>കാഴ്ച മങ്ങല്‍, തലവേദന, കോങ്കണ്ണ് എന്നിവയാണ് അലസനേത്രത്തിന്റെ പ്രധാന ലക്ഷണങ്ങള്‍.<br><br><b>കാരണങ്ങള്‍</b><br><br>അലസനേത്രമുണ്ടാകുന്നത് കണ്ണില്‍നിന്നും തലച്ചോറിലേക്കുപോകുന്ന ഞരമ്പുകളുടെ പ്രവര്‍ത്തനം ശരിയായ രീതിയില്‍ നടക്കാത്തതിനാലാണ്. തലച്ചോറ് കാഴ്ചശക്തി കൂടുതലുള്ള നേത്രമാണ് അധിക സമയവും ഉപയോഗിക്കുന്നത്.<br><br>അതുമൂലം കാഴ്ചശക്തി കുറവുള്ള കണ്ണ് അലസനേത്രമായി തീരുന്നു. 3 മുതല്‍ 5 വയസിനുള്ളില്‍ എല്ലാ കുട്ടികളെയും വിശദമായ നേത്രപരിശോധനയ്ക്കു വിധേയമാക്കുകയാണെങ്കില്‍ അലസനേത്രം കണ്ടുപിടിക്കാന്‍ സാധിക്കും.<br><br>5 വയസിനുള്ളില്‍ ചികിത്സ ലഭിക്കുകയാണെങ്കില്‍ കാഴ്ച ശക്തി വര്‍ധിപ്പിക്കുവാന്‍ കഴിയും. 10 വയസിനു ശേഷമാണ് അലസ നേത്രം കണ്ടെത്തുന്നതെങ്കില്‍ ചികിത്സ കൊണ്ട് ഫലം ഉണ്ടായിരിക്കുന്നതല്ല.<br><br><b>പ്രത്യേക ശ്രദ്ധയ്ക്ക്</b><br><br>കുട്ടികള്‍ ജനിച്ച് (പ്രത്യേകിച്ച് പൂര്‍ണ വളര്‍ച്ച എത്താതെ ജനിച്ച കുട്ടികള്‍) 3 മുതല്‍ 5 വയസിനുള്ളില്‍ എല്ലാ കുട്ടികളെയും മാതാപിതാക്കള്‍ നിര്‍ബന്ധമായും കണ്ണാശുപത്രിയില്‍ വിദഗ്ധ പരിശോധനയ്ക്ക് വിധേയമാക്കേണ്ടതാണ്. ഈ സേവനം (പീഡിയാട്രിക് ഒഫ്താല്‍മോളജി) ഐ മൈക്രോ സര്‍ജറി ആന്‍ഡ് ലേസര്‍ സെന്ററില്‍ സാധ്യമാണ്.<br><br>