ഗര്‍ഭിണിയായി പിന്നെ കുഞ്ഞുണ്ടാകുന്നതു വരെ അമ്മയ്ക്കും കുടുംബാംഗങ്ങള്‍ക്കും ഈ കുഞ്ഞിനു വേണ്ടിയുള്ള കാത്തിരിപ്പായിരിക്കും. കുഞ്ഞ് ആണാണോ പെണ്ണാണോ എന്നുള്ള ആകാംഷയും ഉണ്ടായിരിക്കുകയും ചെയ്യും.<br><br>ഗര്‍ഭസംബന്ധമായ പ്രശ്‌നങ്ങള്‍ അറിയാനും കുഞ്ഞ് ആണോ പെണ്ണോ എന്നറിയാനും ഇപ്പോള്‍ സ്‌കാനിംഗ് അടക്കമുള്ള ആധുനിക വിദ്യകളുണ്ട്.<br><br>എന്നാല്‍ ഇവയില്ലാതിരുന്ന കാലത്തും ഗര്‍ഭിണിയുടെ വയര്‍ നോക്കി കുഞ്ഞേതെന്നും പ്രസവസമയമടുത്തോയെന്നും പറഞ്ഞിരുന്ന ഒരു തലമുറയുണ്ടായിരുന്നു.<br><br>ഗര്‍ഭിണിയുടെ വയര്‍ കണ്ട് കാര്യങ്ങള്‍ പറയാന്‍ സാധിക്കുന്നത് എങ്ങനെയെന്ന് അറിയേണ്ടേ. ഇവയില്‍ പലതിനും ശാസ്ത്രീയ അടിസ്ഥാനമില്ലെങ്കിലും. <br><br>ഗര്‍ഭിണിയുടെ വയര്‍ വലുതാണെങ്കില്‍, ഉരുണ്ട ആകൃതിയിലാണെങ്കില്‍ പെണ്‍കുഞ്ഞായിരിക്കുമെന്നു പറയും.<br><br>ഗര്‍ഭിണിയ്ക്ക് വയര്‍ കുറവാണെങ്കില്‍ ആണ്‍കുഞ്ഞാണെന്നു പറയും.<br><br>ചില ഗര്‍ഭിണികളില്‍ വയറിന്റെ ആകൃതി മാറിക്കൊണ്ടിരിക്കുമത്രെ. കുഞ്ഞ് കൂടുതല്‍ ആക്ടീവാകുമ്പോഴാണ് ഇങ്ങനെ സംഭവിക്കുകയെന്നാണ് പറയുക. വയറ്റില്‍ കുഞ്ഞ് എപ്പോഴും അങ്ങോട്ടുമിങ്ങോട്ടും അനങ്ങിക്കൊണ്ടിരുന്നതാണ് ഇതിന് കാരണമായി പറയുന്നത്.<br><br>വയറിന്റെ വീര്‍പ്പ് താഴ്ഭാഗത്താണെങ്കില്‍ ആണ്‍കുഞ്ഞാണെന്നു പറയും. കാരണം ആണ്‍ഭ്രൂണം ഗര്‍ഭപാത്രത്തിന്റെ അടിഭാഗത്താണ് പറ്റിപ്പിടിച്ചു വളരുക. ഇതാണ് വയറിന്റെ താഴ്ഭാഗം വലുതാകാന്‍ കാരണം.<br><br>നെഞ്ചിനോട് ചേര്‍ന്നുള്ള വയര്‍ ഭാഗമാണ് വലുതെങ്കില്‍ ഇത് പെണ്‍കുഞ്ഞായിരിക്കും. പെണ്‍ഭ്രൂണം വയറിന്റെ മുകള്‍ഭാഗത്താണ് പറ്റിപ്പിടിച്ചു വളരുക.<br><br>ഗര്‍ഭിണിയായി ഏഴാംമാസം മുതല്‍ തന്നെ വയറിന് വല്ലാത്ത മുറുക്കം അനുഭവപ്പെടുകയാണെങ്കില്‍ ആണ്‍കുഞ്ഞാണെന്ന് പറയുമത്രെ.<br><br>പ്രസവസമയം അടുത്തുവോയെന്ന കാര്യവും വയര്‍ നോക്കി അറിയാന്‍ പറ്റുമെന്നാണ് പറയുന്നത്. വയര്‍ താഴേയ്ക്കിറങ്ങുകയാണെങ്കില്‍ പ്രസവമടുത്തതിന്റെ ലക്ഷണമാണന്ന് പഴമക്കാര്‍ പറയുന്നതിന്റെ അര്‍ത്ഥം ഇതുതന്നെയാണ്.<br><br>വയര്‍ വലുതാണെങ്കില്‍ കുഞ്ഞും വലുതായിരിക്കുമെന്ന് ചിലരെങ്കിലും കരുതിയേക്കാം. ഇതിന് യാതൊരു ശാസ്ത്രിയ അടിസ്ഥാനവുമില്ല. വലിയ വയറാണെങ്കിലും കുഞ്ഞ് ചെറുതായേക്കാം. മറിച്ചും സംഭവിക്കാം.<br><br>