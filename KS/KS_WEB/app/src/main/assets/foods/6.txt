ആസ്‌ടെക് ഭരണാധിപന്‍ മൊണ്ടെസൂമാ മുതല്‍ കാസനോവ വരെയുള്ള പല പ്ലേബോയ്മാരും ചോക്‌ലേറ്റ് അവരുടെ നിശാ കേളികളെ കൊഴുപ്പിച്ചിട്ടുണ്ട് എന്നു പറഞ്ഞിട്ടുണ്ടെങ്കിലും ശാസ്ത്രത്തിന് ഈ അഭിപ്രായത്തോടു വലിയ യോജിപ്പില്ല. പ്രണയിക്കുമ്പോള്‍ നമ്മളില്‍ ഉല്‍പാദിതമാകുന്ന ഗ്ഗഞ്ഞക്ക എന്ന അമിനോ ആസിഡ് ചോക്‌ലേറ്റില്‍ ഉണ്ട്. പക്ഷേ, ചോക്‌ലേറ്റ് കഴിക്കുന്നതനുസരിച്ചു നമ്മുടെ ശരീരത്തില്‍ ഗ്ഗഞ്ഞക്ക കൂടുകയില്ലെന്നു കണ്ടുപിടിച്ചിട്ടുണ്ട്. നമ്മളിലെ പ്രധാന മൂഡ് ബൂസ്‌റ്റേഴ്‌സ് ആയ സെററ്റോണിനും ഡൊപ്പമിനും (തലച്ചോറിലെ രാസവസ്തുക്കളാണിവ) ചോക്‌ലേറ്റില്‍ ഉണ്ടെന്നു വിദഗ്ധര്‍ പറയുന്നു. പക്ഷേ, ചോക്‌ലേറ്റിലുള്ള ഈ രാസവസ്തുക്കള്‍ക്കു ലൈംഗികോത്തേജനം ഉണ്ടാക്കാന്‍ കഴിയില്ലെന്നും ചോക്‌ലേറ്റ് ദോഷകരമാണെന്നും അഭിപ്രായങ്ങളുണ്ട്. എന്നാല്‍, ആന്റിഓക്‌സിഡന്റ് ധാരാളമുള്ള ചോക്‌ലേറ്റ് ബാറുകള്‍ പ്രത്യേകിച്ചു കറുത്തവ കഴിക്കുന്നതില്‍ അപാകതയില്ല.