വിറ്റമിന്‍ ബിയും പൊട്ടാസ്യവും ധാരാളം അടങ്ങിയിട്ടുള്ള പൂവമ്പഴം കാമ വര്‍ധകമാണെന്നൊരു വിശ്വാസം പണ്ടുതന്നെയുണ്ട്. ഏദന്‍ തോട്ടത്തിലെ വിലക്കപ്പെട്ട കനി ആപ്പിളല്ല, പൂവമ്പഴമാണ് എന്നു വിശ്വസിച്ച്, ഈ പഴം ഉര്‍വരതാ ദേവതകള്‍ക്കു വഴിപാടായി സമര്‍പ്പിക്കുന്ന ഏര്‍പ്പാട് ഇന്ത്യയില്‍ ചില മതക്കാരുടെ ഇടയില്‍ ഉണ്ട്. മധ്യ അമേരിക്കയില്‍ ചുവന്ന വാഴയുടെ നീര് അഫ്രോഡിസിയാക്കായി കഴിക്കാറുണ്ട്. കേരളത്തില്‍ വിവാഹാനന്തരം പൂവമ്പഴവും പാലും ദമ്പതികള്‍ പങ്കിട്ടു കുടിക്കുന്ന ചടങ്ങ് ഇപ്പോഴുമുണ്ടല്ലോ. പൂവമ്പഴത്തില്‍ ധാരാളം പോഷകാംശവും വിറ്റമിനുകളും ഉണ്ട്. അതിലെ ചില രാസ വസ്തുക്കള്‍ക്കു നമ്മുടെ ഉത്സാഹവും ആത്മ വിശ്വാസവുമൊക്കെ വര്‍ധിപ്പിക്കുന്ന തരത്തില്‍ തലച്ചോറില്‍ പ്രവര്‍ത്തിക്കാന്‍ കഴിയുമെന്നും പറയുന്നു