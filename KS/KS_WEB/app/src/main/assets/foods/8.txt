അനാദികാലം മുതല്‍തന്നെ മുത്തുച്ചിപ്പിയുടെ (ഷെല്‍ഫിഷ്) കാമ വര്‍ധകസ്വഭാവത്തെപ്പറ്റി പരാമര്‍ശങ്ങളുണ്ട്. പുരുഷന്റെയോ സ്ത്രീയുടെയോ ലൈംഗികാവയവങ്ങളുമായി സാദൃശ്യമുള്ള ആഹാരസാധനങ്ങള്‍ കാമ വര്‍ധകമാണ് എന്നു കാലാകാലങ്ങളില്‍ നാനാ സംസ്‌കാരങ്ങളും വിശ്വസിച്ചുപോന്നിരുന്നു. ഓയിസ്റ്ററും ആദ്യം പറഞ്ഞ ലിസ്റ്റില്‍ പെടും. അവയ്ക്കു സ്ത്രീയുടെ ലൈംഗികാവയവുമായി സാമ്യമുണ്ടല്ലോ. മൃദുത്വവും. ഡോ. പ്രകാശ് കോത്താരി പറയുന്നു. 2005-ല്‍ അമേരിക്കന്‍ കെമിക്കല്‍ സൊസൈറ്റിയുടെ മീറ്റിങ്ങില്‍ വെളിപ്പെടുത്തിയ ഗവേഷണ ഫലമനുസരിച്ച് ഈ ബൈവാല്‍വ് മൊളസ്‌ക്കുകള്‍ (മുത്തുച്ചിപ്പികള്‍) സിങ്കിനാല്‍ സമ്പന്നമാണ്. സിങ്ക് ടെസ്‌റ്റോസ്‌റ്റെറോണ്‍ ഹോര്‍മോണ്‍ ഉല്‍പാദത്തിന് അനിവാര്യമാണ്. അങ്ങനെ അവ ആണിന്റെയും പെണ്ണിന്റെയും ലൈംഗികാസക്തി വര്‍ധിപ്പിക്കുന്നു. പക്ഷേ, പച്ച ഓയിസ്റ്റര്‍ കഴിക്കുന്നതു സൂക്ഷിച്ചുവേണം. വെള്ളത്തില്‍ നിന്നു പറ്റിപ്പിടിച്ചിട്ടുള്ള വിഷാംശങ്ങള്‍ അവയിലുണ്ടാകാമെന്നു ജോര്‍ജിയ, കാലിഫോര്‍ണിയ യൂണിവേഴ്‌സിറ്റികളിലെ വിദഗ്ധര്‍ ചൂണ്ടിക്കാട്ടുന്നു.