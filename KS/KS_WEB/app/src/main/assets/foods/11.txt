നവദമ്പതികള്‍ വിവാഹം കഴിഞ്ഞ ആദ്യമാസം തേന്‍ കുടിക്കുന്നതു കേമമാണെന്നു പറയാറുണ്ട്. ഇതു കുടിച്ചാല്‍ ആണിനു കുതിര ശക്തി കിട്ടുമത്രേ. ഇങ്ങനെയാണു ഹണിമൂണ്‍ (മധുവിധു) എന്ന വാക്കു രൂപപ്പെട്ടത്. ലൈംഗികതയുടെ മുഗ്ധ ബിംബമായ വിടര്‍ന്ന പൂവില്‍ നിന്നു തേനീച്ച തേന്‍ ശേഖരിച്ചു പാകപ്പെടുത്തുന്ന പ്രക്രിയയില്‍ത്തന്നെ പ്രണയവും കാമവും വായിച്ചെടുക്കാമല്ലോ. ഒരു ടീസ്പൂണ്‍ തേന്‍ വെള്ളം ചേര്‍ത്തു കഴിച്ചാല്‍ ദുര്‍മേദസു കുറയും, ഗുഹ്യഭാഗത്തെ രക്തധമനികളിലെ തടസങ്ങള്‍ നീങ്ങി ആ ഭാഗത്തു രക്തയോട്ടം കൂടും. 2004 ല്‍ പ്രസിദ്ധീകരിച്ച ജേണല്‍ ഓഫ് മെഡിസിനല്‍ ഫുഡ്‌സിലെ പഠന റിപ്പോര്‍ട്ട് പറയുന്നത് തേനില്‍ രക്തക്കുഴലുകളിലെ തടസങ്ങള്‍ നീക്കുന്ന നൈട്രിക് ഓക്‌സൈഡ് ഉണ്ടെന്നാണ്.