ലൈംഗിക സംതൃപ്‌തിക്ക്‌ സ്‌ത്രീക്കും അവകാശമുണ്ട്‌. ശീഘ്രസ്‌ഖലനം ഇതിനു വിലങ്ങുതടിയാവുന്നു. ആഹ്‌ളാദപൂര്‍ണമായ ലൈംഗികബന്ധത്തിന്‌ ശീഘ്രസ്‌ഖലനം നിയന്ത്രിക്കേണ്ടത്‌ ആവശ്യമാണ്‌.ലൈംഗികബന്ധത്തിലേര്‍പ്പെട്ട്‌ ഉടന്‍തന്നെ പുരുഷന്‍ രതിമൂച്‌ഛയിലേക്ക്‌ എത്തിച്ചേരുന്നതിനെ ശീഘ്രസ്‌ഖലനം എന്നു പറയുന്നു. അതോടെ പുരുഷന്റെ ലൈംഗിക ഉണര്‍വ്‌ കെട്ടടങ്ങുന്നു.
പക്ഷേ, സ്‌ത്രീ അപ്പോള്‍ ലൈംഗികമായി ഉണര്‍ന്നു തുടങ്ങുന്നതേയുണ്ടാവുകയുള്ളു. ശീഘ്രസ്‌ഖലനം സംഭവിച്ച പുരുഷന്‍ തളര്‍ന്നുറങ്ങുമ്പോഴും സ്‌ത്രീ ലൈംഗിക പൂര്‍ത്തിയിലെത്താതാവുന്നു.ഇങ്ങനെ സ്‌ത്രീക്കുണ്ടാകുന്ന ലൈംഗികമായ അതൃപ്‌തി അവളെ പലതരം മാനസിക സംഘര്‍ഷങ്ങളിലേക്കും കൊണ്ടുചെന്നെത്തിക്കും.സെക്‌സില്‍ പുരുഷനും സ്‌ത്രീക്കും തുല്യ പ്രാധാന്യമാണുള്ളത്‌. അതായത്‌ സ്‌ത്രീ, പുരുന്റെ ലൈംഗിക സംതൃപ്‌തിക്കുവേണ്ടിയുള്ള ഉപകരണമല്ല എന്നര്‍ഥം. ലൈംഗിക സംതൃപ്‌തിക്ക്‌ സ്‌ത്രീക്കും അവകാശമുണ്ട്‌.ശീഘ്രസ്‌ഖലനം ഇതിനു വിലങ്ങുതടിയാവുന്നു. ആഹ്‌ളാദപൂര്‍ണമായ ലൈംഗികബന്ധത്തിന്‌ ശീഘ്രസ്‌ഖലനം നിയന്ത്രിക്കേണ്ടത്‌ ആവശ്യമാണ്‌.<br><br>

<b>ശീഘ്രസ്‌ഖലനം തിരിച്ചറിയാം</b><br><br>

സ്‌ത്രീക്ക്‌ സംതൃപ്‌തി ലഭിക്കാതെ പുരുഷന്‌ സ്‌ഖലനം സംഭവിക്കുന്ന എല്ലാ സാഹചര്യങ്ങളും ശീഘസ്‌ഖലനമാണെന്ന്‌ പറയാനാവില്ല. ലൈംഗികബന്ധത്തിലേര്‍പ്പെടുമ്പോള്‍ ലിംഗപ്രവേശത്തിനു ശേഷം രണ്ടു മിനിറ്റിനുള്ളില്‍ സ്‌ഖലനം നടക്കുന്നതിനെയാണ്‌ ശീഘ്രസ്‌ഖലനം എന്നു പറയുന്നത്‌.എന്നാല്‍ മൂന്നു മിനിറ്റിനകം സ്‌ഖലനം നടക്കുന്നത്‌ സ്വാഭികമാണെന്നാണ്‌ പഠനങ്ങള്‍ പറയുന്നത്‌. ലിംഗപ്രവേശനത്തിനു ശേഷം ഏഴുമുതല്‍ 20 വരെ ചലനങ്ങള്‍ക്കകം സ്‌ഖലനം നടക്കുന്നതില്‍ അസ്വഭാവികത ഒന്നുമില്ല.സ്‌ത്രീയെ പോലെ ലൈംഗികബന്ധത്തിലേര്‍പ്പെടുമ്പോള്‍ പുരുഷന്‌ കൂടുതല്‍ സമയം സ്‌ഖലനം പിടിച്ചു നിര്‍ത്താനാവില്ല എന്ന കാര്യവും ഓര്‍ക്കണം.<br><br>

<b>രണ്ടായി തിരിക്കാം</b><br><br>

ശീഘ്രസ്‌ഖലനത്തെ പ്രധാനമായും രണ്ടായി തിരിക്കാം. പ്രൈമറിയെന്നും സെക്കന്‍ഡറിയെന്നും. ലൈംഗിക ജീവിതം തുടങ്ങിയ കാലം മുതലുള്ള ശീഘ്രസ്‌ഖലനമാണ്‌ പ്രാഥമിക ശീഘ്രസ്‌ഖലനം അഥവാ പ്രൈമറി എന്നു പറയുന്നത്‌.എന്നാല്‍ സാധാരണ ലൈംഗികജീവിതം നയിക്കുന്ന ഒരു വ്യക്‌തിക്ക്‌ മറ്റെന്തെങ്കിലും പ്രത്യേക കാരണങ്ങള്‍ കൊണ്ട്‌ ഉണ്ടാകുന്ന ശീഘ്രസ്‌ഖലമാണ്‌ ദ്വിതീയ ശീഘ്രസ്‌ഖലനം അഥവാ സെക്കന്‍ഡറി എന്നു പറയുന്നത്‌.ഇതില്‍ പ്രാഥമിക ശീഘ്രസ്‌ഖലനം പ്രത്യേക കാരണങ്ങള്‍ ഇല്ലാത്തതിനാല്‍ ദീര്‍ഘകാലം തുടരും. ഇതു നിയന്ത്രിക്കാന്‍ സ്വയം പരിശ്രമം ആവശ്യമാണ്‌. അതേസമയം സെക്കന്‍ഡറി വിഭാഗത്തില്‍പ്പെടുന്ന ശീഘ്രസ്‌ഖലനം പരിഹരിക്കാന്‍ മാര്‍ഗങ്ങളുണ്ട്‌.